<!Doctype html>
<html>
<head>
<META http-equiv="Content-Type" content="text/html; charset=UTF-8">
<META name = "Discription" content = "长阿含经,佛经">
<META name = "Keywords" content = "长阿含经,佛经">
<meta http-equiv="imagetoolbar" content="no">
<link rel="stylesheet" href="../../common/common.css" type="text/css">
<link rel="stylesheet" href="../css.css" type="text/css">
<script type="text/javascript" src="../../common/common_new.js"></script>
<title>《长阿含经》| 佛经</title>
</head>

<body>
<script><!--
genNavigator("LEFT");
--></script>

<div class="main">
<table  cellspacing='0'>
    <tr><td width="80">
      <a href="../../index.htm" target="_blank"><img src="../../img/logo.gif" border="0" alt="劝学网主页"></a>
    </td><td width="300">
      <table style="width:100%;align:center;"><tr>
          <td width="20%" class="head_td top_bottom"><a href="../../index.htm" target="_blank">主页</a></td>
          <td width="20%" class="head_td top_bottom"><a href="../../CT_RuJia/index.html">儒家</a></td>
          <td width="20%" class="head_td top_bottom"><a href="../../CT_DaoJia/index.html">道家</a></td>
          <td width="20%" class="head_td top_bottom current_menu"><a href="../../CT_FoJia/index.html">佛经</a></td>
          <td width="20%" class="head_td top_bottom"><a href="../../CT_FaJia/index.html">法家</a></td>
      </tr></table>
      <table style="width:100%;align:center;"><tr>
          <td width="20%" class="head_td"><a href="../../CT_BaiJia/index.html">百家</a></td>
          <td width="20%" class="head_td"><a href="../../CT_BingFa/index.html">兵法</a></td>
          <td width="20%" class="head_td"><a href="../../CT_ZhongYi/index.html">中医</a></td>
          <td width="20%" class="head_td"><a href="../../LS_ZhengShi/index.html">正史</a></td>
          <td width="20%" class="head_td"><a href="../../LS_LiShiIndex.html">历史</a></td>
      </tr></table>
      <table style="width:100%;align:center;"><tr>
          <td width="20%" class="head_td top_bottom"><a href="../../QT_MingXiang/Index.html">易经</a></td>
          <td width="20%" class="head_td top_bottom"><a href="../../CT_NanHuaiJin/index.html">南怀瑾</a></td>
          <td width="20%" class="head_td top_bottom"><a href="../../QT_XiaoYa/Index.html">小雅</a></td>
          <td width="20%" class="head_td top_bottom"><a href="http://jianzhan.quanxue.cn" target="_blank">自助建站</a></td>
          <td width="20%" class="head_td top_bottom"><a href="http://buy.quanxue.cn" target="_blank">书城</a></td>
      </tr></table>
<script><!--
genMenu();
--></script>

  	
	
<h1>《长阿含经》序</h1><hr />
<div class="auther">作者：[长安]释僧肇述</div>
<p>
夫宗极绝于称谓，贤圣以之冲默；玄旨非言不传，释迦所以致教。是以如来出世，大教有三：约身口，则防之以禁律；明善恶，则导之以契经；演幽微，则辩之以法相。然则三藏之作也，本于殊应，会之有宗，则异途同趣矣。
</p><p>
禁律，律藏也，四分十诵。法相，阿毗昙藏也，四分五诵。契经，《四阿含》藏也：《增壹阿含》四分八诵，《中阿含》四分五诵，《杂阿含》四分十诵；此《长阿含》四分四诵，合三十经以为一部。
</p><p>
阿含，秦言法归。法归者，盖是万善之渊府，总持之林苑。其为典也，渊博弘富，韫而弥广；明宣祸福贤愚之迹，剖判真伪异齐之原，历记古今成败之数，墟域二仪品物之伦。道无不由，法无不在。譬彼巨海，百川所归，故以法归为名。开析修途，所记长远，故以长为目。玩兹典者，长迷顿晓。邪正难辨，显如昼夜；报应冥昧，照若影响；劫数虽辽，近犹朝夕；六合虽旷，现若目前。斯可谓朗大明于幽室，惠五目于众瞽，不闚户牖，而智无不周矣。
</p><p>
大秦天王，涤除玄览，高韵独迈，恬智交养，道世俱济，每惧微言翳于殊俗。以右将军使者司隶校尉晋公姚爽，质直清柔，玄心超诣，尊尚大法，妙悟自然，上特留怀，每任以法事。以弘始十二年岁次，上章阉茂，请罽宾三藏沙门佛陀耶舍出律藏一分四十卷，十四年讫。十五年岁次，昭阳赤奋若，出此《长阿含》讫。凉州沙门佛念为译，秦国道士道含笔受。时，集京夏名胜沙门，于第校定，恭承法言，敬受无差，蠲华崇朴，务存圣旨。余以嘉遇，猥参听次，虽无翼善之功，而预亲承之末，故略记时事，以示来贤焉。

</p>
<hr />
<span class="foot_key">分类:</span><a href="../index.html">佛经</a>      <span class="foot_key">书名:</span><a href="../ChangAHanIndex.html">《长阿含经》</a>      <span class="foot_key">作者:</span>佛陀耶舍、竺佛念
<script><!--
	  genNavigator("DOWN");
	--></script>
</div>
</body>
</html>
