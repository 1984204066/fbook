
[**（一四九）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："何所有故，何所起？何所系著？何所见我？令诸众生作如是见、如是说：我胜、我等、我卑？"

　　诸比丘白佛言："世尊是法根、法眼、法依。"

　　如是广说，次第如上三经。

[**（一五○）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："何所有故，何所起？何所系著？何所见我？令诸众生作如是见、如是说：有胜我者、有等我者、有卑我者。"

　　诸比丘白佛言："世尊是法根、法眼、法依。"

　　如是广说，次第如上三经。

[**（一五一）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："何所有故，何所起？何所系著？何所见我？令诸众生作如是见、如是说：无胜我者、无等我者、无卑我者？"

　　诸比丘白佛言："世尊是法根、法眼、法依。"

　　如是广说，次第如上三经。

[**（一五二）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："何所有故，何所起？何所系著？何所见我，令诸众生作如是见、如是说：有我、有此世、有他世，常、恒、不变易法，如尔安住？"

　　诸比丘白佛："世尊是法根、法眼、法依。"

　　如是广说，次第如上三经。

[**（一五三）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："何所有故，何所起？何所系著？何所见我？令诸众生作如是见、如是说：如是我、彼，一切不二、不异、不灭？"

　　诸比丘白佛："世尊是法根、法眼、法依。"

　　如是广说，次第如上三经。

[**（一五四）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："何所有故，何所起？何所系著？何所见我？令诸众生作如是见、如是说：无施，无会，无说，无善趣、恶趣业报，无此世、他世，无母，无父，无众生，无世间阿罗汉正到正趣，若此世、他世，见法自知身作证具足住：我生已尽，梵行已立，所作已作，自知不受后有？"

　　诸比丘白佛："世尊是法根、法眼、法依。"

　　如是广说，次第如上三经。

[**（一五五）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："何所有故，何所起？何所系著？何所见我？令诸众生作如是见、如是说：无力、无精进、无力精进、无士夫方便、无士夫精勤、无士夫方便精勤，无自作、无他作、无自他作，一切人、一切众生、一切神，无方便、无力、无势、无精进、无堪能，定分相续转变，受苦乐六趣？"

　　诸比丘白佛言："世尊是法根、法眼、法依。"

　　如是广说，次第如上三经。

[**（一五六）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："何所有故，何所起？何所系著？何所见我？令诸众生作如是见、如是说：诸众生此世活，死后断坏无所有。四大和合士夫，身命终时，地归地、水归水、火归火、风归风、根随空转。舆床弟子四人，持死人往冢间，乃至未烧可知，烧燃已，骨白鸽色。立骄慢者知施，黠慧者知受，若说有者，彼一切虚诳妄说。若愚若智，死后他世，俱断坏无所有？"

　　诸比丘白佛："世尊是法根、法眼、法依。"

　　如是广说，次第如上三经。

[**（一五七）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："何所有故，何所起？何所系著？何所见我？令诸众生作如是见、如是说：众生烦恼，无因无缘？"

　　诸比丘白佛："世尊是法根、法眼、法依。"

　　如是广说，次第如上三经。

[**（一五八）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："何所有故，何所起？何所系著？何所见我？令诸众生作如是见、如是说：众生清净，无因无缘？"

　　诸比丘白佛："世尊是法根、法眼、法依。"

　　如是广说，次第如上三经。

[**（一五九）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："何所有故，何所起？何所系著？何所见我？令诸众生作如是见、如是说：众生无知无见，无因无缘？"

　　时诸比丘白佛："世尊是法根、法眼、法依。"

　　如是广说，次第如上三经。

[**（一六○）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："何所有故，何所起？何所系著？何所见我？令诸众生作如是见、如是说？"

　　时诸比丘白佛："世尊是法根、法眼、法依。"

　　如是广说，次第如上三经。

