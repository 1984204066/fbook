
**[（一七三）]{style="color: rgb(2, 30, 170);"}**\

　　如是我闻。一时佛住舍卫国祇树给孤独园。

　　尔时世尊告诸比丘："若过去无常法当断，断彼法已，以义饶益，长夜安乐。云何过去无常法？过去色是无常法，过去欲是无常法，彼法当断。断彼法已，以义饶益，长夜安乐。受、想、行、识，亦复如是。"

　　佛说此经已，诸比丘闻佛所说，欢喜奉行。

　　如是未来、现在、过去现在、未来现在、过去未来、过去未来现在。

[**（一七四）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："为断无常法故，当求大师。云何是无常法？谓色是无常法，为断彼法，当求大师。受、想、行、识，亦复如是。"

　　佛说是经已，诸比丘闻佛所说，欢喜奉行。

　　如是过去、未来、现在、过去现在、未来现在、过去未来、过去未来现在，当求大师，八种经。

　　如是种种教随顺、安、广安、周普安、导、广导、究竟导、说、广说、随顺说、第二伴、真知识、同意、愍、悲、崇义、崇安慰、乐、崇触、崇安隐、欲、精进、方便、广方便、堪能方便、坚固、强健、勇猛、身心勇猛、难伏摄受、常学、不放逸修、思惟、念、觉、知、明、慧、辩、思量、梵行、如意、念处、正勤、根、力、觉、道、止、观、念身、正忆念，一一八经亦如上说。

　　如断义，如是知义、尽义、吐义、止义、舍义，亦如是。

[**（一七五）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："犹如有人火烧头衣，当云何救？"

　　比丘白佛言："世尊，当起增上欲，殷勤方便，时救令灭。"

　　佛告比丘："头衣烧燃尚可暂忘，无常盛火应尽除断灭。为断无常火故，勤求大师。断何等无常故，勤求大师？谓断色无常故，勤求大师。断受、想、行、识无常故，勤求大师。"

　　佛说此经已，诸比丘闻佛所说，欢喜奉行。

　　如断无常，如是过去无常、未来无常、现在无常、过去未来无常、过去现在无常、未来现在无常、过去未来现在无常，如是八种救头燃譬经，如上广说。

　　如求大师，如是求种种教、随顺教，如上广说。

　　如断义，如是知义、尽义、吐义、止义、舍义、灭义、没义，亦复如是。

[**（一七六）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："为断无常故，当随顺内身身观住。何等法无常？谓色无常，为断彼故，当随顺内身身观住。如是受、想、行、识无常，为断彼故，当随顺内身身观住。"

　　佛说此经已，诸比丘闻佛所说，欢喜奉行。

　　如无常，如是过去色无常，未来色、现在色、过去未来色、过去现在色、未来现在色、过去未来现在色无常，断彼故，当随顺内身身观住。受、想、行、识，亦复如是。

　　如随顺内身身观住八种，如是外身身观、内外身身观、内受受观、外受受观、内外受受观、内心心观、外心心观、内外心心观、内法法观、外法法观、内外法法观住，一一八经亦如上说。

　　如断无常义，修四念处。如是知义、尽义、吐义、止义、舍义、灭义、没义故，随顺四念处，亦如上说。

[**（一七七）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："犹如有人火烧头衣，当云何救？"

　　比丘白佛言："世尊，当起增上欲，殷勤方便，时救令灭。"

　　佛告比丘："头衣烧燃尚可暂忘，无常盛火应尽断。为断无常火故，随修内身身观住。云何为断无常火故，随顺内身身观住？谓色无常，为断彼故，随修内身身观住。受、想、行、识无常，为断彼故，随修内身身观住。"

　　广说乃至佛说此经已，诸比丘闻佛所说，欢喜奉行。

　　如无常，如是过去无常、未来无常、现在无常、过去未来无常、过去现在无常、未来现在无常、过去未来现在无常。如内身身观住八经，如是外身身观八经，内外身身观八经，如上说。

　　如身念处二十四经，如是受念处、心念处、法念处二十四经，如上说。

　　如当断无常九十六经，如是当知、当吐、当尽、当止、当舍、当灭、当没，一一九十六经，亦如上说。

[**（一七八）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："犹如有人火烧头衣，当云何救？"

　　比丘白佛言："世尊，当起增上欲，殷勤方便，时救令灭。"

　　佛告比丘："头衣烧燃尚可暂忘，无常盛火应尽断。为断无常火故，已生恶不善法当断，起欲精勤、摄心令增长。断何等无常法故，已生恶不善法为断故，起欲方便，摄心增进？谓色无常故，受、想、行、识无常当断故，已生恶不善法令断，起欲方便，摄心增进。"

　　广说乃至佛说此经已，诸比丘闻佛所说，欢喜奉行。

　　如无常经，如是过去无常、未来无常、现在无常、过去未来无常、过去现在无常、未来现在无常、过去未来现在无常八经，亦如上说。

　　如已生恶不善法当断故，如是未生恶不善法令不生、未生善法令生、已生善法令增广故，起欲方便、摄心增进八经，亦如上说。

　　如当断无常三十二经，如是当知、当吐、当尽、当止、当舍、当灭、当没，一一三十二经，广说如上。

[**（一七九）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："犹如有人火烧头衣，当云何救？"

　　比丘白佛言："世尊，当起增上欲，殷勤方便，时救令灭。"

　　佛告比丘："头衣烧燃尚可暂忘，无常盛火当尽断。为断无常火故，当修欲定断行成就如意足。当断何等法无常？谓当断色无常，当断受、想、行、识无常故，修欲定断行成就如意足。"

　　如经广说，乃至佛说此经已，诸比丘闻佛所说，欢喜奉行。

　　如无常，如是过去无常、未来无常、现在无常、过去未来无常、过去现在无常、未来现在无常、过去未来现在无常八经，亦如上说。

　　如修欲定，如是精进定、意定、思惟定，亦如是。

　　如当断三十二经，如是当知、当吐、当尽、当止、当舍、当灭、当没，一一三十二经，亦如上说。

[**（一八○）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："犹如有人火烧头衣，当云何救？"

　　比丘白佛言："世尊，当起增上欲，殷勤方便，时救令灭。"

　　佛告比丘："头衣烧燃尚可暂忘，无常盛火当尽断。为断无常火故，当修信根。断何等无常法？谓当断色无常，当断受、想、行、识无常故，修信根。"

　　如是广说，乃至佛说此经已，诸比丘闻佛所说，欢喜奉行。

　　如无常，如是过去无常、未来无常、现在无常、过去未来无常、过去现在无常、未来现在无常、过去未来现在无常，亦如上说。

　　如信根八经，如是修精进根、念根、定根、慧根八经，亦如上说。

　　如当断四十经，如是当知、当吐、当尽、当止、当舍、当灭、当没四十经，亦如上说。

[**（一八一）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："犹如有人火烧头衣，当云何救？"

　　比丘白佛言："世尊，当起增上欲，殷勤方便，时救令灭。"

　　佛告比丘："头衣烧燃尚可暂忘，无常盛火当尽断。为断无常火故，当修信力。断何等无常故，当修信力？谓断色无常故，当修信力。断受、想、行、识无常故，当修信力。"

　　如是广说，乃至佛说此经已，诸比丘闻佛所说，欢喜奉行。

　　如无常，如是过去无常、未来无常、现在无常、过去未来无常、过去现在无常、未来现在无常、过去未来现在无常八经，亦如上说。

　　如信力，如是精进力、念力、定力、慧力八经，亦如上说。

　　如当断四十经，如是当知、当吐、当尽、当止、当舍、当灭、当没，一一四十经，亦如上说。

[**（一八二）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："犹如有人火烧头衣，当云何救？"

　　比丘白佛言："世尊，当起增上欲，殷勤方便，时救令灭。"

　　佛告比丘："头衣烧燃尚可暂忘，无常盛火当尽断。为断无常火故，修念觉分。断何等法无常故，修念觉分？谓断色无常，修念觉分。当断受、想、行、识无常，修念觉分。"

　　如是广说，乃至佛说此经已，诸比丘闻佛所说，欢喜奉行。

　　如无常，如是过去无常、未来无常、现在无常、过去未来无常、过去现在无常、未来现在无常、过去未来现在无常八经，如上说。

　　如念觉分八经，如是择法觉分、精进觉分、喜觉分、除觉分、舍觉分、定觉分，一一八经，亦如上说。

　　如当断五十六经，如是当知、当吐、当尽、当止、当舍、当灭、当没，一一五十六经，如上说。

[**（一八三）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："犹如有人火烧头衣，当云何救？"

　　比丘白佛言："世尊，当起增上欲，殷勤方便，时救令灭。"

　　佛告比丘："头衣烧燃尚可暂忘，无常盛火当尽断。为断无常火故，当修正见。断何等无常火故，当修正见？断色无常故，当修正见。断受、想、行、识无常故，当修正见。"

　　如是广说，乃至佛说此经已，诸比丘闻佛所说，欢喜奉行。

　　如无常，如是过去无常、未来无常、现在无常、过去未来无常、过去现在无常、未来现在无常、过去未来现在无常，亦如上说。

　　如正见八经，如是正志、正语、正业、正命、正方便、正念、正定，一一八经，亦如上说。

　　如当断六十四经，如是当知、当吐、当尽、当止、当舍、当灭、当没，一一六十四经，亦如上说。

[**（一八四）**]{style="color: rgb(2, 30, 170);"}

　　如是我闻。一时佛住舍卫国祇树给孤独园。

　　尔时世尊告诸比丘："犹如有人火烧头衣，当云何救？"

　　比丘白佛言："世尊，当起增上欲，殷勤方便，时救令灭。"

　　佛告比丘："头衣烧燃尚可暂忘，无常盛火当尽断无余。为断无常火故，当修苦集尽道。断何等无常法故，当修苦集尽道？谓断色无常故，当修苦集尽道。断受、想、行、识无常故，当修苦集尽道。"

　　如是广说，乃至佛说此经已，诸比丘闻佛所说，欢喜奉行。

　　如无常，如是过去无常、未来无常、现在无常、过去未来无常、过去现在无常、未来现在无常、过去未来现在无常，亦如上说。

　　如苦集尽道八经，如是苦尽道、乐非尽道、乐尽道，一一八经，亦如上说。

　　如当断三十二经，如是当知、当吐、当尽、当止、当舍、当灭、当没，一一三十二经，亦如上说。

