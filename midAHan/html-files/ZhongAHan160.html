<!Doctype html>
<html>
<head>
<META http-equiv="Content-Type" content="text/html; charset=UTF-8">
<META name = "Discription" content = "中阿含经，佛教，佛经">
<META name = "Keywords" content = "中阿含经，佛教，佛经">
<meta http-equiv="imagetoolbar" content="no">
<link rel="stylesheet" href="../../common/common.css" type="text/css">
<link rel="stylesheet" href="../css.css" type="text/css">
<script type="text/javascript" src="../../common/common_new.js"></script>
<title>《中阿含经》,佛经</title>
</head>

<body>
<script><!--
genNavigator("LEFT");
--></script>

<div class="main">
<table  cellspacing='0'>
    <tr><td width="80">
      <a href="../../index.htm" target="_blank"><img src="../../img/logo.gif" border="0" alt="劝学网主页"></a>
    </td><td width="300">
      <table style="width:100%;align:center;"><tr>
          <td width="20%" class="head_td top_bottom"><a href="../../index.htm" target="_blank">主页</a></td>
          <td width="20%" class="head_td top_bottom"><a href="../../CT_RuJia/index.html">儒家</a></td>
          <td width="20%" class="head_td top_bottom"><a href="../../CT_DaoJia/index.html">道家</a></td>
          <td width="20%" class="head_td top_bottom current_menu"><a href="../../CT_FoJia/index.html">佛经</a></td>
          <td width="20%" class="head_td top_bottom"><a href="../../CT_FaJia/index.html">法家</a></td>
      </tr></table>
      <table style="width:100%;align:center;"><tr>
          <td width="20%" class="head_td"><a href="../../CT_BaiJia/index.html">百家</a></td>
          <td width="20%" class="head_td"><a href="../../CT_BingFa/index.html">兵法</a></td>
          <td width="20%" class="head_td"><a href="../../CT_ZhongYi/index.html">中医</a></td>
          <td width="20%" class="head_td"><a href="../../LS_ZhengShi/index.html">正史</a></td>
          <td width="20%" class="head_td"><a href="../../LS_LiShiIndex.html">历史</a></td>
      </tr></table>
      <table style="width:100%;align:center;"><tr>
          <td width="20%" class="head_td top_bottom"><a href="../../QT_MingXiang/Index.html">易经</a></td>
          <td width="20%" class="head_td top_bottom"><a href="../../CT_NanHuaiJin/index.html">南怀瑾</a></td>
          <td width="20%" class="head_td top_bottom"><a href="../../QT_XiaoYa/Index.html">小雅</a></td>
          <td width="20%" class="head_td top_bottom"><a href="http://jianzhan.quanxue.cn" target="_blank">自助建站</a></td>
          <td width="20%" class="head_td top_bottom"><a href="http://buy.quanxue.cn" target="_blank">书城</a></td>
      </tr></table>
<script><!--
genMenu();
--></script>

  	
	

<h1>《中阿含经》第40卷  梵志品阿伽罗诃那经第十八</h1><hr />
<p>
我闻如是：一时，佛游舍卫国，在胜林给孤独园。尔时，阿伽罗诃那梵志中后彷徉，往诣佛所，共相问讯，却坐一面，白曰：“瞿昙，欲有所问，听乃敢陈。”
</p><p>
世尊告曰：“恣汝所问。”
</p><p>
梵志即便问曰：“瞿昙，梵志经典何所依住？”
</p><p>
世尊答曰：“梵志经典依于人住。”
</p><p>
梵志即复问曰：“瞿昙，人何所依住？”
</p><p>
世尊答曰：“人依稻麦住。”
</p><p>
梵志即复问曰：“瞿昙，稻麦何所依住？”
</p><p>
世尊答曰：“稻麦依地住。”
</p><p>
梵志即复问曰：“瞿昙，地何所依住？”
</p><p>
世尊答曰：“地依水住。”
</p><p>
梵志即复问曰：“瞿昙，水何所依住？”
</p><p>
世尊答曰：“水依风住。”
</p><p>
梵志即复问曰：“瞿昙，风何所依住？”
</p><p>
世尊答曰：“风依空住。”
</p><p>
梵志即复问曰：“瞿昙，空何所依住？”
</p><p>
世尊答曰：“空无所依，但因日月，故有虚空。”
</p><p>
梵志即复间曰：“瞿昙，日月何所依住？”
</p><p>
世尊答曰：“日月依于四王天住。”
</p><p>
梵志即复问曰：“瞿昙，四王天何所依住？”
</p><p>
世尊答曰：“四王天依三十三天住。”
</p><p>
梵志即复问曰：“瞿昙，三十三天何所依住？”
</p><p>
世尊答曰：“三十三天依焰摩天住。”
</p><p>
梵志即复问曰：“瞿昙，焰摩天何所依住？”
</p><p>
世尊答曰：“焰摩天依兜瑟哆天住。”
</p><p>
梵志即复问曰：“瞿昙，兜瑟哆天何所依住？”
</p><p>
世尊答曰：“兜瑟哆天依化乐天住。”
</p><p>
梵志即复问曰：“瞿昙，化乐天何所依住？”
</p><p>
世尊答曰：“化乐天依他化乐天住。”
</p><p>
梵志即复问曰：“瞿昙，他化乐天何所依住？”
</p><p>
世尊答曰：“他化乐天依梵世住。”
</p><p>
梵志即复问曰：“瞿昙，梵世何所依住？”
</p><p>
世尊答曰：“梵世依于大梵住。”
</p><p>
梵志即复问曰：“瞿昙，大梵何所依住？”
</p><p>
世尊答曰：“大梵依于忍辱温良住。”
</p><p>
梵志即复问曰：“瞿昙，忍辱温良何所依住？”
</p><p>
世尊答曰：“忍辱温良依涅槃住。”
</p><p>
梵志即复问曰：“瞿昙，涅槃何所依住？”
</p><p>
世尊告曰：“梵志意欲依无穷事，汝今从我受问无边，然涅槃者无所依住，但涅槃灭讫，涅槃为最。梵志，以此义故，从我行梵行。”
</p><p>
梵志白曰：“世尊，我已知。善逝，我已解。世尊，我今自归于佛、法及比丘众，惟愿世尊受我为优婆塞！从今日始，终身自归，乃至命尽。”
</p><p>
佛说如是，阿伽罗诃那梵志闻佛所说，欢喜奉行。

</p>



<hr />
<span class="foot_key">分类:</span><a href="../index.html">佛经</a>      <span class="foot_key">书名:</span><a href="../ZhongAHanIndex.html">《中阿含经》</a>      <span class="foot_key">作者:</span>（东晋）瞿昙僧伽提婆（译）
<script><!--
	  genNavigator("DOWN");
	--></script>
</div>
</body>
</html>
