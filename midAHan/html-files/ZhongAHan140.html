<!Doctype html>
<html>
<head>
<META http-equiv="Content-Type" content="text/html; charset=UTF-8">
<META name = "Discription" content = "中阿含经，佛教，佛经">
<META name = "Keywords" content = "中阿含经，佛教，佛经">
<meta http-equiv="imagetoolbar" content="no">
<link rel="stylesheet" href="../../common/common.css" type="text/css">
<link rel="stylesheet" href="../css.css" type="text/css">
<script type="text/javascript" src="../../common/common_new.js"></script>
<title>《中阿含经》,佛经</title>
</head>

<body>
<script><!--
genNavigator("LEFT");
--></script>

<div class="main">
<table  cellspacing='0'>
    <tr><td width="80">
      <a href="../../index.htm" target="_blank"><img src="../../img/logo.gif" border="0" alt="劝学网主页"></a>
    </td><td width="300">
      <table style="width:100%;align:center;"><tr>
          <td width="20%" class="head_td top_bottom"><a href="../../index.htm" target="_blank">主页</a></td>
          <td width="20%" class="head_td top_bottom"><a href="../../CT_RuJia/index.html">儒家</a></td>
          <td width="20%" class="head_td top_bottom"><a href="../../CT_DaoJia/index.html">道家</a></td>
          <td width="20%" class="head_td top_bottom current_menu"><a href="../../CT_FoJia/index.html">佛经</a></td>
          <td width="20%" class="head_td top_bottom"><a href="../../CT_FaJia/index.html">法家</a></td>
      </tr></table>
      <table style="width:100%;align:center;"><tr>
          <td width="20%" class="head_td"><a href="../../CT_BaiJia/index.html">百家</a></td>
          <td width="20%" class="head_td"><a href="../../CT_BingFa/index.html">兵法</a></td>
          <td width="20%" class="head_td"><a href="../../CT_ZhongYi/index.html">中医</a></td>
          <td width="20%" class="head_td"><a href="../../LS_ZhengShi/index.html">正史</a></td>
          <td width="20%" class="head_td"><a href="../../LS_LiShiIndex.html">历史</a></td>
      </tr></table>
      <table style="width:100%;align:center;"><tr>
          <td width="20%" class="head_td top_bottom"><a href="../../QT_MingXiang/Index.html">易经</a></td>
          <td width="20%" class="head_td top_bottom"><a href="../../CT_NanHuaiJin/index.html">南怀瑾</a></td>
          <td width="20%" class="head_td top_bottom"><a href="../../QT_XiaoYa/Index.html">小雅</a></td>
          <td width="20%" class="head_td top_bottom"><a href="http://jianzhan.quanxue.cn" target="_blank">自助建站</a></td>
          <td width="20%" class="head_td top_bottom"><a href="http://buy.quanxue.cn" target="_blank">书城</a></td>
      </tr></table>
<script><!--
genMenu();
--></script>

  	
	

<h1>《中阿含经》第34卷  大品息止道经第二十三</h1><hr />
<p>
我闻如是：一时，佛游舍卫国，在胜林给孤独园。
</p><p>
尔时，世尊告诸比丘：“年少比丘始成就戒，当以数数诣息止道观相：骨相、青相、腐相、食相、骨锁相。彼善受善持此相已，还至住处，澡洗手足，敷尼师檀，在于床上结跏趺坐，即念此相：骨相、青相、腐相、食相、骨锁相。所以者何？若彼比丘修习此相，速除心中欲恚之病。”
</p><p>
于是，世尊说此颂曰：

</p><p class="shici">
“若年少比丘，学未得止意，<br>
　当诣息止道，欲除其淫欲。<br>
　心中无恚诤，慈愍于众生，<br>
　遍满一切方，往至观诸身。<br>
　当观于青相，及以烂腐坏，<br>
　观鸟虫所食，骨骨节相连。<br>
　修习如是相，还归至本处，<br>
　澡洗于手足，敷床正基坐。<br>
　当以观真实，内身及外身，<br>
　盛满大小便，心肾肝肺等。<br>
　若欲分卫食，到人村邑间，<br>
　如将铠缠络，常正念在前。<br>
　若见色可爱，清净欲相应，<br>
　见已观如真，正念佛法律。<br>
　此中无骨筋，无肉亦无血，<br>
　无肾心肝肺，无有涕唾脑。<br>
　一切地皆空，水种亦复然，<br>
　空一切火种，风种亦复空。<br>
　若所有诸觉，清净欲相应，<br>
　彼一切息止，如慧之所观。<br>
　如是行精勤，常念不净想，<br>
　永断淫怒痴，除一切无明，<br>
　兴起清净明，比丘得苦边。

</p><p>
佛说如是，彼诸比丘闻佛所说，欢喜奉行。


</p>



<hr />
<span class="foot_key">分类:</span><a href="../index.html">佛经</a>      <span class="foot_key">书名:</span><a href="../ZhongAHanIndex.html">《中阿含经》</a>      <span class="foot_key">作者:</span>（东晋）瞿昙僧伽提婆（译）
<script><!--
	  genNavigator("DOWN");
	--></script>
</div>
</body>
</html>
