<!Doctype html>
<html>
<head>
<META http-equiv="Content-Type" content="text/html; charset=UTF-8">
<META name = "Discription" content = "中阿含经，佛教，佛经">
<META name = "Keywords" content = "中阿含经，佛教，佛经">
<meta http-equiv="imagetoolbar" content="no">
<link rel="stylesheet" href="../../common/common.css" type="text/css">
<link rel="stylesheet" href="../css.css" type="text/css">
<script type="text/javascript" src="../../common/common_new.js"></script>
<title>《中阿含经》,佛经</title>
</head>

<body>
<script><!--
genNavigator("LEFT");
--></script>

<div class="main">
<table  cellspacing='0'>
    <tr><td width="80">
      <a href="../../index.htm" target="_blank"><img src="../../img/logo.gif" border="0" alt="劝学网主页"></a>
    </td><td width="300">
      <table style="width:100%;align:center;"><tr>
          <td width="20%" class="head_td top_bottom"><a href="../../index.htm" target="_blank">主页</a></td>
          <td width="20%" class="head_td top_bottom"><a href="../../CT_RuJia/index.html">儒家</a></td>
          <td width="20%" class="head_td top_bottom"><a href="../../CT_DaoJia/index.html">道家</a></td>
          <td width="20%" class="head_td top_bottom current_menu"><a href="../../CT_FoJia/index.html">佛经</a></td>
          <td width="20%" class="head_td top_bottom"><a href="../../CT_FaJia/index.html">法家</a></td>
      </tr></table>
      <table style="width:100%;align:center;"><tr>
          <td width="20%" class="head_td"><a href="../../CT_BaiJia/index.html">百家</a></td>
          <td width="20%" class="head_td"><a href="../../CT_BingFa/index.html">兵法</a></td>
          <td width="20%" class="head_td"><a href="../../CT_ZhongYi/index.html">中医</a></td>
          <td width="20%" class="head_td"><a href="../../LS_ZhengShi/index.html">正史</a></td>
          <td width="20%" class="head_td"><a href="../../LS_LiShiIndex.html">历史</a></td>
      </tr></table>
      <table style="width:100%;align:center;"><tr>
          <td width="20%" class="head_td top_bottom"><a href="../../QT_MingXiang/Index.html">易经</a></td>
          <td width="20%" class="head_td top_bottom"><a href="../../CT_NanHuaiJin/index.html">南怀瑾</a></td>
          <td width="20%" class="head_td top_bottom"><a href="../../QT_XiaoYa/Index.html">小雅</a></td>
          <td width="20%" class="head_td top_bottom"><a href="http://jianzhan.quanxue.cn" target="_blank">自助建站</a></td>
          <td width="20%" class="head_td top_bottom"><a href="http://buy.quanxue.cn" target="_blank">书城</a></td>
      </tr></table>
<script><!--
genMenu();
--></script>

  	
	

<h1>《中阿含经》第45卷  心品第十四（有十经）（第四分别诵）</h1><hr />
<p>
　心、浮、受法二，行禅、说、猎师，
</p><p>
五支财物主，瞿昙弥、多界。
</p>
<h2>心品心经第一</h2>
<p>
我闻如是：一时，佛游舍卫国，在胜林给孤独园。
</p><p>
尔时，有一比丘独安静处宴坐思惟，心作是念：“谁将世间去？谁为染著？谁起自在？”彼时，比丘则于晡时从宴坐起，往诣佛所，稽首礼足，却坐一面，白曰：“世尊，我今独安静处宴坐思惟，心作是念：‘谁将世间去？谁为染著？谁起自在？’”
</p><p>
世尊闻已，叹曰：“善哉！善哉！比丘，谓有贤道而有贤观，极妙辩才，有善思惟：‘谁将世间去？谁为染著？谁起自在？’比丘，所问为如是耶？”
</p><p>
比丘答曰：“如是，世尊。”
</p><p>
世尊告曰：“比丘，心将世间去，心为染著，心起自在。比丘，彼将世间去，彼为染著，彼起自在。比丘，多闻圣弟子非心将去，非心染著，非心自在。比丘，多闻圣弟子不随心自在，而心随多闻圣弟子。”
</p><p>
比丘白曰：“善哉！善哉！唯然，世尊。”
</p><p>
彼时，比丘闻佛所说，欢喜奉行。
</p><p>
问曰：“世尊，多闻比丘，说多闻比丘。世尊，云何多闻比丘？云何施设多闻比丘？”
</p><p>
世尊闻已，叹曰：“善哉！善哉！比丘，谓有贤道而有贤观，极妙辩才，有善思惟：‘世尊，多闻比丘，说多闻比丘。世尊，云何多闻比丘？云何施设多闻比丘？’比丘，所问为如是耶？”
</p><p>
比丘答曰：“如是，世尊。”
</p><p>
世尊告曰：“比丘，我所说甚多，谓正经、歌咏、记说、偈他、因缘、撰录、本起、此说、生处、广解、未曾有法及说义。比丘，若有族姓子，我所说四句偈，知义知法，趣法向法，趣顺梵行。比丘，说多闻比丘无复过是。比丘，如是多闻比丘，如来如是施设多闻比丘。”
</p><p>
比丘白曰：“善哉！善哉！唯然，世尊。”
</p><p>
彼时，比丘闻佛所说，欢喜奉行。
</p><p>
问曰：“世尊，多闻比丘明达智慧，说多闻比丘明达智慧。世尊，云何多闻比丘明达智慧？云何施设多闻比丘明达智慧？”
</p><p>
世尊闻已，叹曰：“善哉！善哉！比丘，谓有贤道而有贤观，极妙辩才，有善思惟：‘世尊，多闻比丘明达智慧，说多闻比丘明达智慧。世尊，云何多闻比丘明达智慧？云何施设多闻比丘明达智慧？’比丘，所问为如是耶？”
</p><p>
比丘答曰：“如是，世尊。”
</p><p>
世尊告曰：“比丘，若比丘闻此苦，复以慧正见苦如真者，闻苦集、苦灭、苦灭道，复以慧正见苦灭道如真者。比丘，如是多闻比丘明达智慧，如来如是施设多闻比丘明达智慧。”
</p><p>
比丘白曰：“善哉！善哉！唯然，世尊。”
</p><p>
彼时，比丘闻佛所说，欢喜奉行。
</p><p>
问曰：“世尊，聪明比丘黠慧广慧，说聪明比丘黠慧广慧。世尊，云何聪明比丘黠慧广慧？云何施设聪明比丘黠慧广慧？”
</p><p>
世尊闻已，叹曰：“善哉！善哉！比丘，谓有贤道而有贤观，极妙辩才，有善思惟：‘世尊，云何聪明比丘黠慧广慧？云何施设聪明比丘黠慧广慧？’比丘，所问为如是耶？”
</p><p>
比丘答曰：“如是，世尊。”
</p><p>
世尊告曰：“若比丘不念自害，不念害他，亦不念俱害，比丘但念自饶益及饶益他，饶益多人，愍伤世间，为天、为人求义及饶益，求安隐快乐。比丘，如是聪明比丘黠慧广慧，如是如来施设聪明比丘黠慧广慧。”
</p><p>
比丘白曰：“善哉！善哉！唯然，世尊。”
</p><p>
彼时，比丘闻佛所说，善受善持，善诵习已，即从座起，稽首佛足，绕三匝而还。
</p><p>
彼时，比丘闻世尊教，在远离独住，心无放逸，修行精勤。彼在远离独住，心无放逸，修行精勤已，族姓子所为，剃除须发，著袈裟衣，至信、舍家、无家、学道者，唯无上梵行讫，于现法中自知、自觉、自作证成就游：生已尽，梵行已立，所作已办，不更受有，知如真。彼尊者知法已，乃至得阿罗汉。
</p><p>
佛说如是，彼诸比丘闻佛所说，欢喜奉行。

</p>



<hr />
<span class="foot_key">分类:</span><a href="../index.html">佛经</a>      <span class="foot_key">书名:</span><a href="../ZhongAHanIndex.html">《中阿含经》</a>      <span class="foot_key">作者:</span>（东晋）瞿昙僧伽提婆（译）
<script><!--
	  genNavigator("DOWN");
	--></script>
</div>
</body>
</html>
