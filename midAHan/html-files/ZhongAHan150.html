<!Doctype html>
<html>
<head>
<META http-equiv="Content-Type" content="text/html; charset=UTF-8">
<META name = "Discription" content = "中阿含经，佛教，佛经">
<META name = "Keywords" content = "中阿含经，佛教，佛经">
<meta http-equiv="imagetoolbar" content="no">
<link rel="stylesheet" href="../../common/common.css" type="text/css">
<link rel="stylesheet" href="../css.css" type="text/css">
<script type="text/javascript" src="../../common/common_new.js"></script>
<title>《中阿含经》,佛经</title>
</head>

<body>
<script><!--
genNavigator("LEFT");
--></script>

<div class="main">
<table  cellspacing='0'>
    <tr><td width="80">
      <a href="../../index.htm" target="_blank"><img src="../../img/logo.gif" border="0" alt="劝学网主页"></a>
    </td><td width="300">
      <table style="width:100%;align:center;"><tr>
          <td width="20%" class="head_td top_bottom"><a href="../../index.htm" target="_blank">主页</a></td>
          <td width="20%" class="head_td top_bottom"><a href="../../CT_RuJia/index.html">儒家</a></td>
          <td width="20%" class="head_td top_bottom"><a href="../../CT_DaoJia/index.html">道家</a></td>
          <td width="20%" class="head_td top_bottom current_menu"><a href="../../CT_FoJia/index.html">佛经</a></td>
          <td width="20%" class="head_td top_bottom"><a href="../../CT_FaJia/index.html">法家</a></td>
      </tr></table>
      <table style="width:100%;align:center;"><tr>
          <td width="20%" class="head_td"><a href="../../CT_BaiJia/index.html">百家</a></td>
          <td width="20%" class="head_td"><a href="../../CT_BingFa/index.html">兵法</a></td>
          <td width="20%" class="head_td"><a href="../../CT_ZhongYi/index.html">中医</a></td>
          <td width="20%" class="head_td"><a href="../../LS_ZhengShi/index.html">正史</a></td>
          <td width="20%" class="head_td"><a href="../../LS_LiShiIndex.html">历史</a></td>
      </tr></table>
      <table style="width:100%;align:center;"><tr>
          <td width="20%" class="head_td top_bottom"><a href="../../QT_MingXiang/Index.html">易经</a></td>
          <td width="20%" class="head_td top_bottom"><a href="../../CT_NanHuaiJin/index.html">南怀瑾</a></td>
          <td width="20%" class="head_td top_bottom"><a href="../../QT_XiaoYa/Index.html">小雅</a></td>
          <td width="20%" class="head_td top_bottom"><a href="http://jianzhan.quanxue.cn" target="_blank">自助建站</a></td>
          <td width="20%" class="head_td top_bottom"><a href="http://buy.quanxue.cn" target="_blank">书城</a></td>
      </tr></table>
<script><!--
genMenu();
--></script>

  	
	

<h1>《中阿含经》第37卷  梵志品何欲经第八</h1><hr />
<p>
我闻如是：一时，佛游舍卫国，在胜林给孤独园。
</p><p>
尔时，生闻梵志中后彷徉，往诣佛所，共相问讯，却坐一面，白曰：“瞿昙，欲有所问，听乃敢陈。”
</p><p>
世尊告曰：“恣汝所问。”
</p><p>
梵志即便问曰：“瞿昙，刹利何欲、何行、何立、何依、何讫耶？”
</p><p>
世尊答曰：“刹利者，欲得财物，行于智慧，所立以刀，依于人民，以自在为讫。”
</p><p>
生闻梵志问曰：“瞿昙，居士何欲、何行、何立、何依、何讫耶？”
</p><p>
世尊答曰：“居士者，欲得财物，行于智慧，立以技术，依于作业，以作业竟为讫。”
</p><p>
生闻梵志问曰：“瞿昙，妇人何欲、何行、何立、何依、何讫耶？”
</p><p>
世尊答曰：“妇人者，欲得男子，行于严饰，立以儿子，依于无对，以自在为讫。”
</p><p>
生闻梵志问曰：“瞿昙，偷劫何欲、何行、何立、何依、何讫耶？”
</p><p>
世尊答曰：“偷劫者，欲不与取，行隐藏处，所立以刀，依于暗冥，以不见为讫。”
</p><p>
生闻梵志问曰：“瞿昙，梵志何欲、何行、何立、何依、何讫耶？”
</p><p>
世尊答曰：“梵志者，欲得财物，行于智慧，立以经书，依于斋戒，以梵天为讫。”
</p><p>
生闻梵志问曰：“瞿昙，沙门何欲、何行、何立、何依、何讫耶？”
</p><p>
世尊答曰：“沙门者，欲得真谛，行于智慧，所立以戒，依于无处，以涅槃为讫。”
</p><p>
生闻梵志白曰：“世尊，我已知。善逝，我已解。世尊，我今自归于佛、法及比丘众，惟愿世尊受我为优婆塞！从今日始，终身自归，乃至命尽。”
</p><p>
佛说如是，生闻梵志闻佛所说，欢喜奉行。

</p>



<hr />
<span class="foot_key">分类:</span><a href="../index.html">佛经</a>      <span class="foot_key">书名:</span><a href="../ZhongAHanIndex.html">《中阿含经》</a>      <span class="foot_key">作者:</span>（东晋）瞿昙僧伽提婆（译）
<script><!--
	  genNavigator("DOWN");
	--></script>
</div>
</body>
</html>
